# Produktmål för team
<img src="images/shared-roadmap-vision.png" >

## Tid som krävs

Vanligtvis 30 min - 2 timmar, beroende på hur bekanta produktmålen är för teamet.

## Nödvändigt material
* Orange & gröna Post-its
* Filtepennor som get tydligt läsrbara postits, både på håll och på ev foton.

## Syfte

   Att ha ett gemensamt mål och en engagerande riktning är den viktigaste faktorn när det kommer till hur ett team presterar. Utan ett gemensamt mål finns inget team.

   Syftet med sessionen är att stärka teamets driv och förmåga att bidra till den gemensamma riktningen.

   För ett team täcker vi vanligtvis den här faktorn från flera perspektiv:

  * Organisation

  * **Produkt ← täcks i denna guide**

  * Team

  * Individ

## Förberedelser

Boka några förberedelsesessioner med någon produktchef/PO som är mest relevant för teamet. De behöver presentera visionen/målen ur produktens synvinkel. Räkna med minst 1+2 timmars förberedelser med några dagar emellan för att skapa attraktiva visioner/en övertygande riktning från produktens synvinkel.

Syftet med att PO deltar i denna session är:
  - Att presentera långsiktiga (och medellångsiktiga) mål på ett sätt så att teamet förstår sammanhanget, faktiskt vet vad man ska göra, vad som är viktigt och varför det är viktigt.
    - Ovanstående är nödvändigt för att möjliggöra för teamet att fatta goda decentraliserade beslut.

  - Att motivera teamet och ge dem energi genom att beskriva syftet på ett sätt som är attraktivt för dem.

Under denna förberedelsesession, fokusera på hur målet/visionen kan göras attraktiv för teamet.

Här är några förslag på hur man kan göra det:

  - Undvik PowerPoint-presentationer. Kommunikation människa till människa är oftast bäst utan det.

  - En personlig historia är ett av de mest effektiva sätten att kommunicera en vision. Detta kommer från 100 000 år av mänsklig historia av berättande runt lägereldar innan vi uppfann mer avancerat skriftspråk. Det är ett unikt testat och effektivt sätt att förmedla information och motivera/inspirera andra.

  - De bästa sätten att generellt formulera en riktning/mål är att fokusera på vilket gott vi kommer göra i världen. Vems liv kommer bli bättre av våra insatser. T ex kan man inkludera berättelser om nuvarande (dåliga) situationer ur ett mänskligt perspektiv.

  - De bästa berättelserna är användar-/intressent-/syftescentrerad men kan också handla om "hur kom PO att vilja arbeta med detta?" eller "Vad får honom/henne exalterad över möjligheterna".

  - Ordval och uttryck bör vara personliga och använda känslor. Ord som stolt, exalterad, ledsen etc. är bra att använda. Vi vill inte ha torrt "professionellt" språk.

  - En historia kan också vara tänkt, om framtiden. Det finns ett exempel som jag minns tydligt, bland annat innehöll budskapet: "Tänk på nästa sommar på konventet, jag skulle vilja att vi blir kallade upp på scenen för att ta emot utmärkelsen för mest innovativa lösning inom hälsovårdsbranschen". I detta exempel minns jag att produktchefen också var mycket emotionell när hon pratade om det hårda arbetet som lagts ner på lite tråkiga saker under året och hur det äntligen var dags att fokusera framåt och på innovation. Jag minns också att hennes historia började med att hon gick utomhus på morgonen. Kylan i luften och andra detaljer var inkluderade på ett bra berättarsätt. Det var oerhört framgångsrikt som en vision och folk kom tillbaka till det för att säkerställa att de höll sig på rätt spår: "Är detta det bästa sättet för oss att vinna den där utmärkelsen nästa år"

## Hur

  - *Syftet med nästa session är att ni diskuterar de långsiktiga målen och riktningen för teamet med vår PO/PM. Och att skapa er egen sammanfattning av det.*

  - *Förresten, låt oss göra en snabb parvis diskussion: "Varför skulle det vara meningsfullt för er alla att känna till målen på en högre nivå och inte bara få uppgift efter uppgift i sprintplaneringen?" - 2 minuters parvis diskussion*

  - Avbriefa genom att fråga några par. Se till att svaren inkluderar att självorganiserade team behöver förstå sammanhanget och syftet för att kunna fatta bra beslut i allt dagligt.

  - Det är faktiskt också inte så ovanligt att människor/projekt faktiskt inte känner till målet med projekt och därmed slösar bort mycket tid. Jag känner till ett projekt som spenderade 6 månader på att porta ett UI till Silverlight medan projektets syfte inte hade något att göra med det.

  - *Vår PO kommer nu att presentera sina idéer. Lyssna och anteckna vad ni hör på orange och gröna Post-its. Gröna Post-its för tydliga mål/riktningar som ni hör. Orange för punkter ni känner kan vara tydligare eller som ni skulle vilja diskutera.*

  - Låt PO göra presentationen. Efteråt, samla alla tydliga/oklara Post-its på några blädderblocks-papper. Facilitera en sammanfattning av de gröna och en diskussion/klargörande av de orange tillsammans med PO/PM.

  - Spara de fysiska resultaten för användning i senare retrospektiv och andra sessioner.

