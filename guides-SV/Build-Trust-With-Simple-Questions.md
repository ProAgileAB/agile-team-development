# Bygg förtroende med enkla frågor

<img src="images/fika.png"  >

## Syfte

Att lära sig mer om varandras historia utanför jobbsituationen kan bidra till bygga förtroende inom teamet.
Tanken är att genom att få reda på mer om varandra så kan vi se varandra mer som hela människor och inte bara som de grunda arbetsroller som vi kanske mer traditionellt har agerat utefter. 

## Källa

Övningen är baserat på en som beskrivs i boken ”Fem Dysfunktioner i ett Team” av Patrick Lencioni.
Tanken är att den ska vara ett steg i att bygga tillit. Brist på tillit är den första dysfunktionen som du behöver övervinna för att kunna hantera de andra fyra dysfunktionerna.

## Tidsåtgång
*  30 minuter eller mer

## Förberedelser
*  Skapa lappar med frågor, se exempel nedan. Se till att du har frågor av lite olika karaktär, både mer personliga och mindre utlämnande. Att dela med sig av sig själv behöver alltid vara frivilligt, så se till att det finns enklare frågor för den som är mindre bekväm med att dela med sig. 

## Facilitering
Välj gärna en plats för övningen utanför din vanliga arbetsplats för att hjälpa till att byta perspektiv. 

Låt deltagarna svara på dessa frågor i par eller i större grupper. Parvis ger större trygghet och skapar mer kontakt. Låt den som ska svara på frågan välja fråga för att inte skapa otrygghet eller skapa press att lämna ut mer av sig själv än man är bekväm med. Exempel på frågor:

*  Var föddes du?
*  Hur många syskon har du?
*  Unik upplevelse under din barndom?
*  Vad längtade du efter under din barndom som du aldrig fick?
*  Favorithobby?
*  Vad var ditt första jobb?
*  Vad är ditt mest udda jobb?

Se nästa sida för några idéer om variationer på denna övning

## Variationer
*  Skapa en quiz med svaren på några av dessa frågor. T.ex., "Vem föddes i Norge". Dela ut quizen. Ge teamet uppgiften att rotera och försöka fylla i svaren på quizen genom att intervjua varandra.

*  Om du är på en offsite, använd quizansatsen precis som ovan, men ge dem dagen/helgen eller vad din tidsram än är för att slutföra den.

*  Arrangera en speed-dating-session med syftet att lära sig så mycket som möjligt om varandra. Föreslå frågorna som samtalsämnen. Gör eventuellt en quiz efter sessionen för skojs skull.
